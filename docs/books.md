Title: Попълване на информация за книги

В <i class="sitename">Библиоман</i> се записва цялата налична информация за една книга, която може да се открие в хартиеното издание. Заедно с това се качват и сканове на кориците, както и на всички вътрешни страници преди и след основното текстово съдържание на книгата. Ако книгата съдържа и други произведения, като предговор, послеслов и др., трябва да се приложат сканове на първата и последната им страница.

Страницата, на която се описва една книга, има много отделни полета, които покриват различните библиографски характеристики. Много от тези полета ще остават празни, защото не навсякъде е посочена конкретната информация. Когато обаче за съответното поле може да се открие информация от другаде, тя се въвежда и се маркира с низа „(не е указано)“. Например: `Националност: френска (не е указано)`. Източниците на всяка такава допълнителна информация, която липсва в книгата, трябва да се записват в полето „Източници“. Всякакви други данни, които не са подходящи за останалите полета, се въвеждат в полето „Бележки“. Целта е всяка въведена информация да бъде проследима и да се знае откъде е дошла.

Във форума е създадена тема „Библиоман“. Там можете да задавате въпросите си, ако се колебаете, как да попълните дадено поле.

## Описание на отделните полета

<dl>

<dt>Автор</dt>
<dd>Тук се записва авторът или авторите на книгата. Ако са няколко, се разделят с точка и запетая. Ако авторът присъства с псевдонима си, в „Бележки“ се записва: А е псевдоним на Б или обратното, както в примера.</dd>
<dd>Пример: <a href="/books/646">„Ще се изхрача на гробовете ви“</a><dd>

<dt>Заглавие</dt>
<dd>Заглавието на книгата. Ако книгата е съставена от два романа, се записват и двете заглавия разделени с точка и запетая.</dd>

<dt>Алтернативно заглавие<dt>
<dd>Използва се, когато заглавието съдържа специални знаци. Тук то се записва без такива, за да се ползва при търсене. Няколко се отделят с точка и запетая.<dd>
<dd>Пример: <a href="/books/470">„Малките откачалки пит@т“</a><dd>

<dt>Заглавие на том<dt>
<dd>Напр. том 1, част 2, книга 3. Ако книгата съдържа и „том“, и/или „част“, и/или „книга“ се записват разделени с точка и запетая.<dd>

<dt>Подзаглавие</dt>
<dd>Подзаглавието е второ, уточняващо заглавие на книгата. То допълва заглавието и уточнява темата на текста.<dd>
<dd>Обикновено присъства на титулната страница, а понякога и на корицата. Наличието в титулната страница е ориентир, че това е подзаглавие, а не реклама.</dd>
<dd>Примери: <a href="/books/408">„Възвишено и земно“</a>, <a href="/books/470">„Малките откачалки пит@т“</a><dd>

<dt>Второ подзаглавие<dt>
<dd>Много рядко се случва книгата да има второ подзаглавие; не го бъркайте с рекламата, която съпровожда кориците.<dd>

<dt>Издателска поредица</dt>
<dd>Евентуална издателска поредица, напр. Библиотека „Здраве“, Библиотека „Галактика“. Записва се, както е посочено в книгата.<dd>
<dd>Правете разлика между литературна/авторска серия и издателска поредица. Понякога двете съвпадат.</dd>
<dd>Примери: <a href="/books/?q=sequence%3A%20Библиотека%20„Галактика“">Библиотека „Галактика“</a>, <a href="/books/?q=Вещерът">„Вещерът“</a><dd>

<dt>№ в поредица / серия</dt>
<dd>Тук се слага номерът на книгата в горната поредица. Попълва се само ако поредицата е номерирана, иначе остава празно.</dd>

<dt>Преводач</dt>
<dd>Преводачът или преводачите на книгата. Ако са няколко, се разделят с точка и запетая. В скоби се пояснява, ако преводачът е отговорен само за част от текста, напр. „Иван Иванов (стихове)“; преводача (преводачите) на основният текст се подразбира, така че уточнение, в скоби, не е нужно.</dd>

<dt>Език, от който е преведено</dt>
<dd>Езикът, от който е преведена книгата, напр. английски, френски, немски. Ако липсва информация се оставя празно, дори и да има косвени доказателства за това. Примерно, ако книгата е американска или английска, това не означава непременно, че езикът, от който е преведена е английски.</dd>

<dt>Година на превод</dt>
<dd>Годината на превод. В повечето случаи тази година съвпада с годината на издаване, но при последващи издания (второ, трето) тук се записва годината на първото издание.
Пример:
<a href="/books/3">„Съкровището в сребърното езеро“</a>.
Това е второ издание, затова при година на превод се дава годината на първото издание.</dd>

<dt>Преразказ/адаптация от<dt>
<dd>Пример: <a href="/books/600">„Робинзон Крузо“</a><dd>

<dt>Други автори<dt>
<dd>Автори на допълнителни произведения в книгата като предговор, послеслов и др. Отделят се с точка и запетая.<dd>
<dd>След името на автора, в скоби, се уточнява какво е произведението. Освен това, ако в книгата липсва съдържание, е нужно да се направи такова, както е в приложеният пример.<dd>
<dd>Пример: <a href="/books/689">„Поручик Бенц“</a><dd>

<dt>Съставител</dt>
<dd>Тук се вписват съставителите на книгата. Такава информация обикновено има при сборници с разкази, иначе си остава празно. Ако са повече, се разделят с точка и запетая.</dd>
<dd>Пример: <a href="/books/740">„Мойра“</a><dd>

<dt>Редакционна колегия</dt>
<dd>В някои книги е посочена „редакционна колегия“, обикновено са няколко човека. Разделят се с точка и запетая.</dd>

<dt>Отговорен редактор</dt>
<dd>Някъде го има, другаде не.</dd>

<dt>Редактор</dt>
<dd>Редактор на книгата.</dd>

<dt>Редактор на издателството</dt>
<dd>Обикновено го има при старите издания.</dd>

<dt>Консултант</dt>
<dd>Има го при научни книги или където се налагат специфични познания при превода.</dd>

<dt>Художник</dt>
<dd>Посочва се като „Художник“, „Илюстрация на корицата“, „Художник на корицата“, „Снимка/фотография на корицата“, „Картина на корицата“.</dd>

<dt>Художник на илюстрациите<dt>

<dt>Художествен редактор</dt>
<dd>Среща се и като Художник-редактор.</dd>

<dt>Технически редактор</dt>
<dd>Обикновено го посочват точно така.</dd>

<dt>Рецензент</dt>
<dd>Може да са няколко. Разделят се с точка и запетая.</dd>

<dt>Научен редактор<dt>
<dd>Обикновено го посочват точно така.<dd>

<dt>Стилов редактор<dt>
<dd>Обикновено го посочват точно така.<dd>

<dt>Коректор</dt>
<dd>Ако са няколко, се разделят с точка и запетая.</dd>

<dt>Оформление</dt>
<dd>В книгите също се посочва като „Оформление“.</dd>

<dt>Оформление на корица</dt>
<dd>Среща се и като Художествено оформление или  „Дизайн на корицата“.</dd>

<dt>Библиотечно оформление<dt>
<dd>Среща се и като „Оформление на поредицата“.<dd>
<dd>Библиотечно оформление е общата концепция, как да изглеждат поредица/серия книги; повтарящи се елементи на оформлението.<dd>

<dt>Компютърна обработка</dt>
<dd>Среща се и като „Компютърен дизайн“.</dd>

<dt>Предпечатна подготовка</dt>
<dd>Някъде го пише само „Предпечат“.</dd>

<dt>Издател</dt>
<dd>Име на издателството, както е посочено в книгата, например <b>Издателска къща „Портокал“</b>.</dd>

<dt>Град на издателя</dt>
<dd>Градът на издателството: София, Пловдив, Варна…</dd>

<dt>Година на издаване</dt>
<dd>Годината на издаване; обикновено я пише на първите страници, заедно с града на издателя.</dd>

<dt>Печатница</dt>
<dd>Печатницата, която е отпечатал книгата; някъде се посочва като „Печат“.</dd>

<dt>Тип</dt>
<dd>Типът на книгата, напр. роман, сборник разкази, сборник, стихосбирка.</dd>

<dt>Националност</dt>
<dd>Националността на книгата; напр. американска, английска, френска, немска, българска.</dd>

<dt>Език</dt>
<dd>Езикът, на който е написана книгата; най-често това ще е „български“.</dd>

<dt>Поредност на изданието</dt>
<dd>Кое издание е книгата: първо, второ, трето и т.н.; посочва се като число: 1, 2, 3…</dd>

<dt>Литературна група</dt>
<dd>При някои издания се посочва като „ЛГ“, например: ЛГ VII</dd>

<dt>
Дадена за набор/печат,
Подписана за печат,
Излязла от печат
</dt>
<dd>При по-новите издания дават информация само за някои от тях; обикновено са във формат „МЕСЕЦ ГОДИНА“.</dd>

<dt>Печатни коли</dt>
<dd>Може да го пишат и като „Печ. коли“ или „ПК“ или „обем“.</dd>

<dt>Издателски коли</dt>
<dd>Среща и като „Изд. коли“.</dd>

<dt>УИК</dt>
<dd>Условно издателски коли; среща се и като „Условно издателски коли“, „Усл. изд. коли“.</dd>

<dt>Формат</dt>
<dd>Формат на книгата; може да е нещо като 1/16/60 или пък 60×90/120.</dd>

<dt>Код / Тематичен номер</dt>
<dd>Това е един номер, който обикновено се представя с голяма дробна черта, но някой път се среща и само с наклонена черта (/). Ще се записва посредством наклонена черта.</dd>

<dt>Номер</dt>
<dd>Обикновено е от вида на буква с някакво число, напр. „С-32“ или „Ч840“. При някои книги този номер е записан на една от първите страници, отгоре вляво.</dd>

<dt>Поръчка / Издателски №</dt>
<dd>Това е някакъв издателски номер. Някъде го пише като „Издателски №“, другаде — като „Поръчка“.</dd>

<dt>Брой страници</dt>
<dd>Брой на страниците; преброяват се ръчно, като се броят всички листове до края; даже и тези, които нямат номерация. Трябва винаги да е четно число.</dd>

<dt>Тираж</dt>
<dd>При много книги не е посочен.</dd>

<dt>Цена</dt>
<dd>цената, която е записана на корицата или вътре в книгата.</dd>

<dt>Подвързия</dt>
<dd>Видът на корицата — мека или твърда.</dd>

<dt>С илюстрации</dt>
<dd>Дали книгата има илюстрации.</dd>

<dt>ISBN</dt>
<dd>Изданията след 90-те обикновено имат ISBN от 10 знака (без тиретата). Най-новите издания имат ISBN от 13 знака (без тиретата), но някои допълнително имат и ISBN 10.</dd>

<dt>Жанр</dt>
<dd>Тук се посочва жанрова класификация на книгата.</dd>

<dt>Теми</dt>
<dd>Тук се вписват основните теми, за които става дума в произведенията от книгата.</dd>

<dt>Анотация</dt>
<dd>Анотация на книгата; обикновено се намира на задната корица.</dd>

<dt>Съдържание</dt>
<dd>Тук се вписва съдържанието на книгата, ако такова е посочено. Задължително е да се попълва, когато книгата е сборник или стихосбирка.</dd>

<dt>Бележки</dt>
<dd>Тук се записва всякаква друга информация, която не влиза в никое от горните полета или която не се намира в хартиеното издание.</dd>

<dt>Бележки за изданието, от което е направен преводът</dt>
<dd>Тук се слага информация за изданията, от които е направен преводът. Обикновено я пишат на една от първите страници.</dd>

<dt>Корица</dt>
<dd>Сканирана предна корица.</dd>
<dt>Задна корица</dt>
<dd>Сканирана задна корица.</dd>
<dt>Сканирана страница</dt>
<dd>Тук се качват вътрешните страници, които съдържат разна информация за книгата. Това са първите няколко страници до началото на основния текст на книгата, както и всички страници след края на текста. Страниците със съдържанието също трябва да се качват тук.</dd>

</dl>

## За скановете

Скановете на кориците трябва да са минимум 1000 пиксела по ширина. Скановете на вътрешни страници могат да са по-малки, но текстът на тях трябва да е ясно четлив.
