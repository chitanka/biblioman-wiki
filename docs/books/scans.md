Title: Сканирани страници

Тук се качват вътрешните страници, които съдържат разна информация за книгата. Като заглавие се посочва номерът на сканираната страница (системата автоматично ще добави отпред думата „Страница“). Основното им предназначение е да осигурят цялата информация, необходима за попълване на данните за книгата.

Трябва да осигурите всички страници от №1 до първата номерирана страница на първото основно произведение, както и всички страници от последната номерирана страница на последното основно произведение до края на книгата. Под „основно произведение“ се разбира роман, разказ, повест и пр.; предговори, информация за автора, благодарности и пр. не се смятат за основно произведение.

Ако на някоя от тези страници няма отпечатано нищо (т.е. страницата е бяла), не трябва да прилагате скан, но задължително трябва да посочите това в полето за забележки, напр. `Страници 2, 201 и 202 са празни`.

Ако сте указали, че книгата съдържа илюстрации, включете сканове на поне две страници, съдържащи тези илюстрации. Портрети и снимки на автори не се смятат за илюстрации.

Ако книгата съдържа повече от едно произведение, но липсва съдържание, включете и сканове на началните страници на всяко произведение. Същото важи и ако тези страници съдържат допълнителна информация, липсваща в съдържанието (например преводач).
