Title: Въведение

В <i class="sitename">Библиоман</i> се записва цялата налична информация за една книга, която може да се открие в хартиеното издание. Заедно с това се качват и сканове на кориците, както и на някои вътрешни страници – подробностите са описани в полето „Сканирани страници“.

Страницата, на която се описва една книга, има много отделни полета, които покриват различните библиографски характеристики. Много от тези полета ще остават празни, защото не навсякъде е посочена конкретната информация. Всякакви други данни от вида „име: стойност“, които не са подходящи за останалите полета, се въвеждат в полето „Други полета“.

**Важно:**
Минимум, който е нужен, за да се направи запис в Библиоман:

Попълнени полета - Автор, Заглавие (всички нужни полета), Издателство, Година.  Скан на предна/задна корица, не по-малък от 1000 пиксела по ширина. Сканирани вътрешни страници от първата на книгата до първата страница с номерация и от последната страница с номерация до края на книгата, така че от тях да са видни данните, необходими за библиографската справка. Това е важно, защото от Библиоман се вземат всички данни за Моята библиотека.


Съществува [форум за Библиоман](http://forum.chitanka.info/biblioman.html), където можете да задавате въпросите си, както и да изпращате архив на сканирани книги на chitanka.biblioman@gmail.com
